# Як перекласти цей документ іншою мовою

Ви можете долучитися до перекладу однією із доступних для перекладу мов ([список тут](https://gitlocalize.com/repo/7294)). 
Якщо ж ви хочете запропонувати переклад мовою, якої немає у списку, створіть нове Issue (<https://github.com/zbroyar/mass_killings/issues>) 
з пропозицією додати переклад іншою мовою, наприклад:

> Хочу допомогти з перекладом на італійську, будь ласка, додайте цю мову

В будь-якому разі вам потрібен буде акаунт на GitHub.

## Як зареєструватися на GitHub

- Просто зайдіть до <https://github.com>, оберіть ім’я користувача, якого ще ні в кого немає, надайте адресу електронної
  пошти та пароль, натисніть на велику зелену кнопку "Sign up for Github" (Зареєструватись на Github).

![Форма реєстрації GitHub](https://git-scm.com/book/en/v2/images/signup.png)

- Далі ви побачите сторінку з розцінками додаткових планів, проте зараз ми можемо це проігнорувати. GitHub відправить
  вам листа щоб перевірити електронну адресу, що ви надали. Виконайте інструкції в листі - *це важливо*.
- Наразі, ви повинні мати можливість авторизуватися на сайті <https://github.com> зі щойно створеними ім'ям та паролем.
- Решта налаштувань та персоналізація акаунта - не є обов'язкова для цілей перекладу. Тому поки це все.

## Як перекладати

- Весь переклад здійснюється через GitLocalize. Це платформа для неперервної локалізації GitHub проектів.
  Так як основний документ з часом буде змінюватися (доповнюватися, уточнюватися), для полегшення процесу оновлення
  перекладів використовується GitLocalize.
- Для того щоб мати змогу перекладати через GitLocalize вам потрібно авторизуватися на сайті <https://gitlocalize.com/>
  використовуючи ваш аканут GutHub (кнопка "Sign in with GitHub").
- На формі авторизації - вводьте дані GitHub акаунту, а тоді "Sign In". Залогінились.
- Заходьте на сторінку проекту в GitLocalize: <https://gitlocalize.com/repo/7265>
- Обирайте мову зі списку, над яким перекладом ви плануєте працювати. *Будь який переклад який має < 100% потребує
  доопрацювання* (можливі причини: переклад не було завершено іншим перекладачем, або ж вихідний файл був оновлений і
  тепер наявний переклад не відповідає вихідному файлу, а отже потребує доопрацювання).
- Основний файл статті це `Cleansing.md` (`README.md` - це допоміжний файл, з якого формується [сторінка](https://github.com/zbroyar/mass_killings#%D0%BF%D1%80%D0%BE-%D0%B7%D0%B0%D0%BF%D0%BB%D0%B0%D0%BD%D0%BE%D0%B2%D0%B0%D0%BD%D1%96%D1%81%D1%82%D1%8C-%D0%BC%D0%B0%D1%81%D0%BE%D0%B2%D0%B8%D1%85-%D0%B2%D0%B1%D0%B8%D0%B2%D1%81%D1%82%D0%B2-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D1%96%D1%97-%D1%83%D0%BA%D1%80%D0%B0%D1%97%D0%BD%D0%B8)).
- Обравши файл для перекладу перед вами буде дві колонки: зліва оригінал українською, справа - переклад. Колонка з
  перекладом для зручності може містити або вихідний текст, або машинний переклад, або переклад над яким працював
  інший перекладач.
- Багато перекладачів можуть працювати над одним перекладом водночас. Майте це на увазі.
- Для зручності весь текст документу розділений на блоки. Переклад здійснюється поблоково.
- Клік по блоку тексту в правій колонці (колонці перекладу) дає змогу редагувати цей текст. Права колонка (колонка з
  вихідним текстом) незмінна.
- Замінюєте текст на відповідний переклад, або ж робите виправлення, після чого натискаєте "Save". Ви повинні побачити
  що текст перекладу змінився.
- Коли статус перекладу буде 100%, переклад можна відправити на перегляд "Create review request".
- Решту зроблять модератори, дякую за вашу допомогу та ваш вклад! Слава Україні!

## Особливості роботи з GitLocalize

- Працюючи з перекладами можете бачити спеціальні теги, наприклад: `...{em0}заздалегідь спланованої операції по фізичному винищенню соціально-активного прошарку українського суспільства{/em0}...` - це спеціальні теги форматування. Їх потрібно
  залишати в тексті перекладу.
- Варто слідкувати за пунктуацією і залишати її такою ж, як в оригінальному тексті. Наприклад якщо у вихідному тексті
  `[^1]:`, то і в перекладі теж повинно бути так само, адже коли вставити зайвий пробіл `[^ 1]:`, це посилання не спрацює.
