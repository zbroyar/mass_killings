# Про *запланованість* масових вбивств на території України

## Резюме

Масові вбивства громадян України силами вторгнення РФ є результатом *заздалегідь спланованої операції по фізичному винищенню соціально-активного прошарку українського суспільства*.

"Зарядженість" росіян на такі соціальні чистки є, зокрема, наслідком багаторічної державної пропаганди у РФ та незмінності їх modus operandi[^1] в Україні [(див. нижче)](Cleansing.md#%D0%B4%D0%B5%D1%80%D0%B6%D0%B0%D0%B2%D0%BD%D0%B0-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0-%D0%B2-%D1%80%D1%84).

⚠️ *Документ буде уточнюватись та доповнюватись у мірі отримання та обробки нових даних.*

## Підтвердження

### Одноманітність страт

Схожість та одноманітність страт різних людей у різних населених пунктах говорить про їх виконання згідно єдиної методики.

Так, серед масових вбивств мирних мешканців Київській області явно виділяються вбивства людей:

- переважно чоловіків призовного віку,
- зі зв'язаними за спиною руками та кульовим отвором у потилиці.

Враховуючи:

- відносну гуманність способу страти (мозок руйнується до того як людина встигає відчути біль),
- той факт, що спосіб страти [широко застосовувався НКВС](https://twitter.com/Churchill_N1/status/606656825774194690),
- спосіб страти досі [застосовується у Білорусі](https://en.wikipedia.org/wiki/Capital_punishment_in_Belarus#Method)

є всі підстави вважати, що відповідна література часів СРСР може існувати у закритих архівах та застосовуватись офіцерами силових структур РФ.

#### [⚠️ Задача: перевірити існування відповідної методичної літератури у силових структурах РФ](https://github.com/zbroyar/mass_killings/issues/15)

### Масові захоронення

У РФ новий ГОСТ Р 42.7.01-2021 про масові захоронення був прийнятий у вересні 2021 року та введений в дію 1-го лютого 2022 року, трохи більше, ніж за 3 тижні до початку відкритої війни: [Национальный стандарт Российской федерации. Захоронение срочное трупов в военное и мирное время](https://docs.cntd.ru/document/1200180859) ([Web Archive](https://web.archive.org/web/20220402173717/https://docs.cntd.ru/document/1200180859)).

По стандарту РФ яма для масового захоронення повинна мати наступні розміри:

- 20м - довжина по низу,
- 3м - ширина,
- 2.3м - глибина,
- 32м - по верху, з урахуванням схилів для виїзду трактора.

#### Масове поховання в Бучі

Координати: [50.548338967408654, 30.205741390181334](https://www.google.com/maps/place/50%C2%B032'54.0%22N+30%C2%B012'20.7%22E/@50.5484609,30.2058379,115m/data=!3m1!1e3!4m5!3m4!1s0x0:0x15cf9fe2434bd718!8m2!3d50.548339!4d30.2057414)

Довжина - 13.15м, ширина змінна - від 3.2м до 2.4м. Початкову глибину
можна буде встановити тільки після проведення ексгумації, наразі яма
наповнена тілами.

#### Масове поховання у Андріївці

Координати: [50.5502094, 29.8330253](https://www.google.com/maps/place/50%C2%B033'00.8%22N+29%C2%B049'58.9%22E/@50.5502835,29.8329207,115m/data=!3m1!1e3!4m5!3m4!1s0x0:0x8cd1f9f20a211e34!8m2!3d50.5502094!4d29.8330253)

Довжина - 10.5 метра, ширина - 4м, глибина - 4м. Тіл у ямі
нема. Інформацію про те, що яма призначалася саме для трупів жителів
села власниця подвір'я отримала від солдатів, які копали яму.

У селі протягом окупації зникло 37 людей. Станом на 08.03.2022 було
знайдено або відомі місця поховання 9 вбитих. З них троє були вбиті
характерним способом: руки зв'язані за спиною та куля у потилицю.

### Cписки

Росіяни складали списки українців на знищення та ізоляцію.

За кілька днів до вторгнення представник США у Женевському офісі ООН
написав [листа](https://www.washingtonpost.com/context/read-u-s-letter-to-the-u-n-alleging-russia-is-planning-human-rights-abuses-in-ukraine/93a8d6a1-5b44-4ae8-89e5-cd5d328dd150/?itid=lk_inline_manual_4)
до OHCHR (головний офіс ООН з прав людини), у якому висловив
занепокоєння з приводу відповідної інформації.

#### [⚠️ Задача: отримати від американської сторони додаткову інформацію про списки та критерії їх складання](https://github.com/zbroyar/mass_killings/issues/17)

### Мобільні крематорії

Мобільні крематорії призначались для уникнення поховань громадських та суспільних діячів України, оскільки публічно відомі місця захоронення
з часом перетворюються на "місця паломництва" (modus operandi аналогічний до вбивства Романа Шухевича, [див. нижче](Cleansing.md#%D0%B4%D0%B5%D1%80%D0%B6%D0%B0%D0%B2%D0%BD%D0%B0-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0-%D0%B2-%D1%80%D1%84)).

Про підготовку мобільних крематоріїв для вторгнення в Україну армією РФ за добу до вторгнення заявив Міністр Оборони
Великобританії Ben Wallace. Про це написав, зокрема, [The Telegraph](https://www.telegraph.co.uk/world-news/2022/02/23/russia-deploys-mobile-crematorium-follow-troops-battle) ([Web Archive](https://web.archive.org/web/20220331033347/https://www.telegraph.co.uk/world-news/2022/02/23/russia-deploys-mobile-crematorium-follow-troops-battle)).
Правда, пан Walles помилково вирішив, що за їх допомогою армія РФ збирається приховувати власні втрати.

Підтвердженнями тези про те, що крематорії призначались не для російських солдатів можуть слугувати наступні факти:

- там, де армія РФ взагалі збирала трупи своїх, був налагоджений їх вивіз за межі України;
- використання мобільних крематоріїв для масового спалення тіл є нераціональним через [характеристики заявлені виробником](http://turmalin.su/index.php?option=com_content&view=article&id=185&Itemid=331) ([Web Archive](https://web.archive.org/web/20220226133306/http://turmalin.su/index.php?option=com_content&view=article&id=185&Itemid=331)):

> При использовании в ритуальных целях:
> - время полной кремации одного объекта: около 1 часа
> - выгрузка праха автоматизирована
> - кремуляция
> - система дополнительной пылеочистки
> - 15-16 литров дизтоплива или 20 м3 природного газа на кремацию одного объекта

### 45000 мішків для трупів

Мішки призначались для громадян України.

Якби мішки призначались для трупів військовослужбовців РФ, то це б означало, що росіяни, зібравши 200 тисяч солдатів для
вторгнення, запланували безповоротні втрати на рівні 22.5% та сумарні втрати (разом з пораненими) на рівні 90%
від загальної чисельності угруповання, що є нереальним[^2].

Тобто, якщо мішки для трупів призначаються для російських солдат, то очікуваний відсоток вбитих:
`45000/200000 x 100% = 22.5%`. Статистика говорить, що поранених зазвичай втричі більше, ніж вбитих, тобто кількість
поранених: `3 х 22.5% = 67.5%`. А отже сумарні втрати (вбиті та поранені): `22.5% + 67.5% = 90%`.

Здорова логіка підказує, що починати загарбницьку війну і розраховувати на втрати на рівні 90% особового складу -
це просто безглуздо.

### Державна пропаганда у РФ

У приведених нижче публічних матеріалах присутні заклики до примусового поділу/переділу території України, а також до
вбивств громадян України.

- [Статья Владимира Путина "Об историческом единстве русских и украинцев", 12 июля 2021 года](http://kremlin.ru/events/president/news/66181) ([Web Archive](https://web.archive.org/web/20220331143857/http://kremlin.ru/events/president/news/66181)),
- ["Туманное будущее похабного мира", 15 февраля 2022](https://actualcomment.ru/tumannoe-budushchee-pokhabnogo-mira-2202150925.html) ([Web Archive](https://web.archive.org/web/20220324051406/https://actualcomment.ru/tumannoe-budushchee-pokhabnogo-mira-2202150925.html)),
- ["Куда делся хаос? Распаковка стабильности", 20 ноября 2021](https://actualcomment.ru/kuda-delsya-khaos-raspakovka-stabilnosti-2111201336.html) ([Web Archive](https://web.archive.org/web/20220401131352/https://actualcomment.ru/kuda-delsya-khaos-raspakovka-stabilnosti-2111201336.html)),
- ["Наступлений России и нового мира"](https://web.archive.org/web/20220226051154/https://ria.ru/20220226/rossiya-1775162336.html), дуже цікавий випадок: стаття була автоматично опублікована на ria.ru 26.02 о 8:00 і видалена з сайту протягом кількох годин, що є підтвердженням впевненності військово-політичного керівництва РФ у захопленні Києва за дві доби.
- ["Что Россия должна сделать с Украиной", 03.04.2022](https://ria.ru/20220403/ukraina-1781469605.html) ([Web Archive](https://web.archive.org/web/20220404140751/https://ria.ru/20220403/ukraina-1781469605.html)), ([english translation](https://medium.com/@kravchenko_mm/what-should-russia-do-with-ukraine-translation-of-a-propaganda-article-by-a-russian-journalist-a3e92e3cb64))
- [Фрагмент виступу М. Хазіна на засіданні клубу «Русский кругозор» 23.12.2016](https://www.youtube.com/watch?v=njCjKWMy2n0&t=40s).

### Історичні дані щодо modus operandi росіян в Україні

Події останніх 8 років демонструють незмінність modus operandi росіян в Україні протягом останнього сторіччя:

1. [Створення "народних республік" на території України у 1917-1918 роках](https://uk.wikipedia.org/wiki/%D0%A0%D0%B0%D0%B4%D1%8F%D0%BD%D1%81%D1%8C%D0%BA%D0%BE-%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B0_%D0%B2%D1%96%D0%B9%D0%BD%D0%B0_(1917%E2%80%941921)#%D0%9D%D0%B0%D1%81%D1%82%D1%83%D0%BF_%D0%B1%D1%96%D0%BB%D1%8C%D1%88%D0%BE%D0%B2%D0%B8%D0%BA%D1%96%D0%B2) ([Web Archive](https://web.archive.org/web/20220315084250/https://uk.wikipedia.org/wiki/%D0%A0%D0%B0%D0%B4%D1%8F%D0%BD%D1%81%D1%8C%D0%BA%D0%BE-%D1%83%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B0_%D0%B2%D1%96%D0%B9%D0%BD%D0%B0_(1917%E2%80%941921)#%D0%9D%D0%B0%D1%81%D1%82%D1%83%D0%BF_%D0%B1%D1%96%D0%BB%D1%8C%D1%88%D0%BE%D0%B2%D0%B8%D0%BA%D1%96%D0%B2)).
1. [Масові вбивства киян військами Муравйова](https://www.istpravda.com.ua/articles/2019/03/12/153809) ([Web Archive](https://web.archive.org/web/20210807111953/https://www.istpravda.com.ua/articles/2019/03/12/153809/)), [Червоний терор](https://uk.wikipedia.org/wiki/%D0%A8%D1%82%D1%83%D1%80%D0%BC_%D0%9A%D0%B8%D1%94%D0%B2%D0%B0_(1918)#%D0%A7%D0%B5%D1%80%D0%B2%D0%BE%D0%BD%D0%B8%D0%B9_%D1%82%D0%B5%D1%80%D0%BE%D1%80) ([Web Archive](https://web.archive.org/web/20220331221844/https://uk.wikipedia.org/wiki/%D0%A8%D1%82%D1%83%D1%80%D0%BC_%D0%9A%D0%B8%D1%94%D0%B2%D0%B0_(1918)#%D0%A7%D0%B5%D1%80%D0%B2%D0%BE%D0%BD%D0%B8%D0%B9_%D1%82%D0%B5%D1%80%D0%BE%D1%80)).
   > "Вчинений більшовиками у Києві злочин – розстріл беззахисних жертв не за те, що вони скоїли, а за те, ким вони були,
   > – відповідає тому, що в літературі називається геноцидною стратегією: наміром знищити конкретну групу людей.
   > У нашому випадку йшлося про дві такі групи: представників "старого порядку" – аристократії, чиновників, генералітету,
   > офіцерів – та прибічників УНР – політиків та військовиків. При детальнішому аналізі даних метрик, можливо, будуть
   > підстави виокремити третю групу – молодих чоловіків."
1. [Вбивство та знищення тіла Романа Шухевича](https://ru.wikipedia.org/wiki/%D0%A8%D1%83%D1%85%D0%B5%D0%B2%D0%B8%D1%87,_%D0%A0%D0%BE%D0%BC%D0%B0%D0%BD_%D0%98%D0%BE%D1%81%D0%B8%D1%84%D0%BE%D0%B2%D0%B8%D1%87#%D0%A1%D0%BC%D0%B5%D1%80%D1%82%D1%8C) ([Web Archive](https://web.archive.org/web/20220401020653/https://ru.wikipedia.org/wiki/%D0%A8%D1%83%D1%85%D0%B5%D0%B2%D0%B8%D1%87,_%D0%A0%D0%BE%D0%BC%D0%B0%D0%BD_%D0%98%D0%BE%D1%81%D0%B8%D1%84%D0%BE%D0%B2%D0%B8%D1%87#%D0%A1%D0%BC%D0%B5%D1%80%D1%82%D1%8C)).
   > "По воспоминаниям бывшего офицера МГБ, участвовавшего в операции по захвату Шухевича, 9 марта 1950 года был получен
   > приказ вывезти тело генерала «Тараса Чупрынки» — Романа Шухевича за пределы Западной Украины и сжечь, а пепел развеять.
   > Именно это и было сделано на левом берегу реки Збруч, напротив города Скала-Подольская."

### Думка британської розвідки

Шеф британської військової розвідки MI6 написав, що вони мали інформацію про заплановані позасудові вбивства ще до
вторгнення:

> We knew Putin’s invasion plans included summary executions by his military and intelligence services.
> The reports of execution-style killings of civilians emerging from liberated areas are horrifying and chilling.

<https://twitter.com/ChiefMI6/status/1510629183365517326>

[^1]: Modus operandi -- фраза з латини, приблизно означає "метод дії". У множині modi operandi («методи дії»).
Ця фраза використовується в юриспруденції для опису способу скоєння злочину. У кримінальному значенні modus operandi
може бути використаний при визначенні профілю злочинця, де можуть бути знайдені ключі до психології злочинця.

[^2]: Зазвичай при плануванні військових операцій задається відсоток допустимих безповоротних втрат (іншими словами,
вбитих) виходячи з якого надалі розраховуються потреби в евакуаційному транспорті, ліках, місцях у лікарнях та пакетах
для трупів. Безповоротні втрати дуже рідко плануються на рівні понад 5%, оскільки статистично відомо, що поранених
зазвичай втричі більше, ніж вбитих. Іншими словами, якщо запланувати, наприклад, 10% вбитих, то до них треба буде
додати ще 30% поранених, що в сумі дасть 40% бійців, які втратять боєздатність протягом операції.
